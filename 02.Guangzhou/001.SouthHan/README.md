南汉 South Han 

​		南汉权制，广府称强，起于贤厚，不兄非弟，淫秽迷乱，阉宦非国，所猥而琐，乃以自朝，一家之事，称作家史，为后鉴之。

​		概念所以，乃是机缘。前者流连，也作一联。今引为序，以怀古今。曰：

```
上！

覆同乾建，载并坤维。
文赋昂昂，风栖草间，路与丛林，葱葱路道；
汉乱于南，留隐小谷，文昌千载，悠悠之傍。
夫道俯仰，天坛百祭，渺渺飘飘；
观岭今昔，人心数左，右右啾啾。
阴阳是舆，还思再者；周孔奈何，也知百年。
御苑何在，无千古醉！今生所以，有万世芳。
云渐敬拜，空寄静守。

默。
——《凭弔上于康作》 2013-10-04 		
```

```
翰林学士承旨、银青光禄大夫、行尚书左丞、知制诰、上柱国、范阳县开国男、食邑三百户、臣卢应奉敕撰并书。

维大有十五年, 岁次壬寅, 四月甲寅朔, 二十四日丁丑, 高祖天皇大帝崩于正寝, 粤光天元年九月壬午朔、二十一日壬寅迁神于康陵, 礼也。符卯金而叶运, 绍斩蛇之开基, 覆同干建, 载并坤维, 法成周而垂范, 稽世祖而作则, 构大业而云终, 偃巨室而不惑。嗣主仁孝, 黾晏俛祚阶, 抑情登位, 感结疚怀, 动遵遗诏, 讵隳俄顷, 六府三事, 肃然整修, 亿兆乂谧, 国家钟庆, 痛深茹慕, 启引神皋, 衔恤颁诏, 命臣摛毫。伏维高祖天皇大帝, 日月孕灵, 星辰诞圣, 爰本玄符, 式隆景命, 经天纬地, 武库文房, 搓尧拍舜, 迈禹超汤, 君临万国, 星廛三纪, 四海镜清, 九州岛风靡, 开物成务, 知机其神, 光宅宇县, 司牧蒸民。惠施五车, 葛洪万卷, 听朝之余, 披览罔倦, 损益百氏, 笙簧六经, 东西飞阁, 周孔图形。命鸿儒以临莅, 选硕生而雠校, 鄙束皙之补亡, 陋郑玄之成学。奋藻兮, 魏文收誉;挥毫兮, 齐武藏名。品量舛谬, 别白重轻。禁暴戢兵, 讴歌狱讼, 龙韬虎韬, 七擒七纵。扼腕北顾, 中原多事, 吊伐在怀, 未伸睿志。炅炅王业, 巍巍皇猷, 三王可拟, 五帝难俦。天纵聪明, 凝情释老, 悉造赅微, 咸臻壶奥。谭玄则变化在手, 演释乃水月浮天, 神游阆苑, 智洞竺干。若乃阴阳推步, 星辰历数, 仰观俯察, 罔失常矩。此外留情药品, 精究医书, 或南北臣庶, 或羽卫勤劬, 疾瘵所萦, 御方救疗, 名医拱手稽颡, 神妙将圣多能。视民如伤, 朝野忭蹈, 亿兆欢康, 多才多艺, 允文允武, 戡难夷凶, 栉风沐雨。呜呼哀哉, 天机秀异, 韫藉风流。缮营苑囿, 想象十洲, 鹤立松巅, 鸳穿花坞, 水石幽奇, 楼台回牙。万机之暇, 翠华爰处, 花朝月夕, 嬉游辇路。灾缠阳九, 不裕中春, 针石药饵, 备尽精臻, 晨昏问竖, 拱默而退, 有加无瘳。导扬遗制, 爰命嗣王, 守位承祧, 彝伦弗紊。祖述唐尧, 远法成周, 近遵孝惠, 懿范具存, 丕训罔替, 中外庶务, 悉禀谟猷。呜呼哀哉, 玉音在耳, 大渐弥留, 亿兆号天, 如丧考妣, 攀髯不及, 摧殒而已, 叶从龟筮, 先远有期。玄宫将閟, 龙輴在兹, 休列耿光，与天攸久，刻诸贞珉，万年不朽。

其词曰：

帝尧贵胄 豢龙受氏 蘴沛建旗 南阳崛起

代不乏圣 乾亨绍位 泽被八埏 镜清三纪

开物成务 知机其神 龙飞绍汉 虎视窥秦

厉兵秣马 睿志未伸 梯山航海 募义归仁

严敬在躬 先敦柴燎 列圣立祠 礼同九庙

祖考来格 灵山洞照 美矣孝思 光远有耀

钻研百氏 蹂躏六经 对峙飞阁 周孔图形

乙夜披览 循环罕停 群儒惕息 悚惧靡宁

王业艰难 开基定霸 栉风沐雨 早朝晏罢

经营四方 牢笼九野 事出机先 策无遗者

损益三代 商较百王 重轻黍累 剖析毫芒

风驰雄辩 电疾雌黄 至鉴罔测 至圣难量

将圣多能 博通术数 君臣药石 阴阳推步

太使胆折 和缓色沮 宣诏敷扬 拱默无语

圣文英武 帝业王猷 黄石三略 洪范九畴

志期席卷 牧马休牛 睿志未就 大渐弥留

呜呼哀哉

逸致高情 风流韫藉 齐武藏名 魏文减价

不世英才 挺生王霸 青史已编 浅辞曷写

呜呼哀哉

龙輴启引 将閟玄宫 式扬文德 爰纪武功

福流嗣主 车书混同 刻石献颂 永播无穷

```

![/](./00.Source/006PiFeYzy7oMrWahce2a&690.jpg)

待续。